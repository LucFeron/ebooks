# Slaap

## Slaap

Volgende belangrijke punt is slaap.\
Als je de 25 gepasseerd bent weet je waarschijnlijk zelf wel wat voor jou werkt om goed te kunnen slapen. Pikdonkere kamer of toch een nachtlampje. Hard of zacht kussen, geen koffie na de lunch of maakt dat voor jou niets uit. Wel enkele minder bekende tips die je nachtrust kunnen verbeteren:

* Maak je hoofd leeg. Schrijf alles waar je aan moet denken op voordat je naar bed gaat, elektronisch of op papier. Wat je opgeschreven hebt, kun je met een gerust hart vergeten
* Neem een kwartiertje voor het slapengaan om te piekeren. Wat zijn de paar dingen die je bezighouden. Geef ieder punt een paar minuten aandacht, trek hardop je conclusie sluit af en ga naar het volgende punt.
* Slaapmeditatie. Klinkt heel zweverig, zeker als je mij kent. Het werkt echt, zoek een slaapmeditatie met een stem die je prettig vindt, zet die op en waarschijnlijk slaap je voor het einde van de sessie.
* Verzwaringsdeken kan heel goed helpen om rustiger te slapen. Als je vaker wakker wordt of onrustig slaapt, zou ik zeker eens een verzwaringsdeken proberen. Die kunnen echt wonderbaarlijk werken.

